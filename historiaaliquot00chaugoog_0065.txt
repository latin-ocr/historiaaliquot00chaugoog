..19-

viri, juxta gentis illius consuetudinem, quibus traditi sunt
articuli ut super illis consultarent ac judicarent an Morus
malitiose contra decretum peccavisset. Qui cum per horae
quartam partem secessissent, reversi sunt ad Principes et
ludices delegatos ac pronuntiarunt Guilty, hoc est : con· Gquif· rara:
demnandus aut dignus est morte. Mox Cancellarius pro·
nuntiavit sententiam juxta formulam memorati decreti.

l·lis ita peractis, Thomas Morus sic orsus est loqui :
a Quando, inquit, morti sum adjudicatus (rectene an secus,
novit Deus), ad exonerandam meam conscientiam libere
vobis de vestro decreto dicam quod sentio. Primum illud
dico, me septem annis intendisse animum studiumque
meum in istam causam. Verum hactenus in nullo Docto·
rum ab Ecclesia probatomm reperi scriptum quod laicus,
aut ut vocant saecularis, possit esse caput status spiritualis
aut ecclesiastici. a

llic Cancellarius interrumpens Mori sermonem : «Do-
mine More, inquit, ita ne tu vis haberi sapientior melio-
risque conscientiae omnibus Episcopis, tota nobilitate, toto
denique regno? a

Ad quae Morus : «Domine, inquit, Cancellarie, pro uno
Episcopo quem habes tuae opinionis, mihi sunt facile cen-
tum, idque ex illorum numero qui inter Divos relati sunt;
et pro unico vestro Concilio (quod quale sit, Deus novit),
pro me habeo omnia Concilia generalia, annis abhinc
mille celebrata; et pro uno regno, habeo Franciam cete-

raque Christiani orbis regna omnia. a

 

