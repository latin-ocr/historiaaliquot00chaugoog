...52-

nisi fortes essent in corpore et in Religionis observantia
exercitati. Talibus vero persuadebat corpora sua discrete
castigare3 juvenes stricte prohibebat per duos aut tres
annos post ingressum in Ordinem ita agere, propter multa
nocumenta quae inde acciderunt.

Regebat omnes summa cum prudentia, et omnibus mo·
dis quaesivit bona et pacem plebi suae. Statura pusillus erat,
aspectu elegans, visu verecundus, moribus modestus, elo-
quio dulcis, corpore castus, ac humilis corde; omnibus
amabilis et desiderabilis, suo Conventui gratissimus ac
charissimus, omnes reverebantur eum, et non erat qui
loqueretur de illo ne unum quidem malum verbum. Et
ipse ibat proficiens atque succrescens de die in diem, magis
ac magis, et seipso semper robustior efficiebatur ita ut
vere ab universis magnus haberetur. Et dicebant eum ob
ejus sanctitatem et perfectionem, dignum existere in cata·
logo Sanctorum annumerari, etiam si solummodo communi
genere mortis occubuisset. Quid plura? O ingrata vox,
quid plura? Multa sane. Si enim linguis hominum loque·
rer et Angelorum, nihil dignum hujus sancti ac venerabilis
Patris nostri virtutibus dicerem. Et quod dixi, minus esse
ejus meritis testificor Deum et omnes sanctos Angelos ejus.
Sed gemebundo pectore modo pertransiens et dimittens
plura referre de eo, non quia desunt, sed quia non possum,
sero nimis sub ejus obedientia curvatus¹ et nimis cito or-
batus ejus dulci et familiari amicitia, aliqua interseram de

 

